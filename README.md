# ÖZET
Bu araştırmanın temel amacı; yanlış bilginin ve etkilerinin hiç olmadığı kadar önemli olduğu bu çağda, bireylerin iş hayatına atılmadan önce yanlış bilgiyi-haberi ayırt etmesinde büyük rol oynayabilecek Medya-Bilgi Okuryazarlığı dersinin verilmesinin gerekliliğini ortaya koymaktır. Bu bağlamda Hacettepe Üniversitesinden seçilen dört farklı fakülte öğrencileri ile anket çalışması yapılmıştır. Seçilen fakülteler rasgele olmayıp, her birinin bir nedeni vardır. İletişim fakültesinin seçilmesinin nedeni, Medya Okuryazarlığı ve buna benzer derslerin fakülte ders programında yer almasıdır. Eğitim fakültesinin seçilmesinin nedeni, öğretmen mezun etmesi ve sözel bölümler içindeki ağırlığıdır. Mühendislik ve Fen fakültelerinin seçilmesinin nedeni, sayısal bölümlere sahip olmalarıdır.

Seçilen dört fakültedeki toplam öğrenci sayısı 13.305’tir. Tabakalı orantısız örnekleme yöntemi kullanılarak %95 güven düzeyi ve %7 hoşgörü miktarı ile örneklem büyüklüğü 200 kişi seçilmiş, her fakülteden 50 öğrenci ile anket çalışması yapılmıştır. Ankette; fakülte, cinsiyet, daha önce medya okuryazarlığı vb. bir eğitim veya dersi alıp almadıkları, gündemi takip ettikleri platformlar gibi soruların yanında yakın zamanda gündemde yer etmiş haberlerden derlenen 24 haberin doğruluğu sorulmuştur. Bu haberlerden 12’si doğru ve 12’si yanlıştır. Ankette istatistik barındıran haberler, video ve görsel barındıran haberler, yurtdışı ve yurtiçi kaynaklı haberler karma olarak kullanılmıştır. Haberlerin belli bir kategorisi yoktur. Farklı kategorilerden (teknoloji, savaş, magazin, Koronavirüs, ekonomi vb.) haberlerin seçilmesine önem gösterilmiştir.


# YÖNTEM

Çalışmada kullanılan veriler, Google Forms kullanarak hem yüz yüze hem de bağlantı paylaşımı ile toplanmıştır. Öğrenciler, yakın zamanda gündemde yer edinen 24 haberin doğru ya da yanlış olup olmadığını seçtikleri bir ankete katıldılar. Anket sonucu elde edilen haber doğruluk performanslarının; cinsiyet, fakülte, daha önce medya okuryazarlığı vb. bir eğitim veya dersi alıp almadıkları, gündemi takip ettikleri platformlar gibi değişkenlere bağlı olup olmadığını araştırmak için çeşitli **kategorik veri çözümlemesi** yöntemleri kullanılmıştır. Veri görselleştirme ve istatistiksel analizler **R programı (R Sürüm: 4.2.0, RStudio Sürüm: 2022.07.2 Build 576) kullanılarak yapılmıştır.**


# Kategorik veri analizi : https://gungorrbaris.github.io/categoricalAnalysis

# Blog: https://gungorrbaris.github.io/
